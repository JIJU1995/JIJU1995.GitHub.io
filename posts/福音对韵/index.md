# 福音对韵 六则


施對受，苦對樂，公義對自由。
光對鹽，油對酒，起初對末後。
新對舊，始對終，萬載對千秋。
聖對俗，恩對愛，真神對新婦。
卑对高，冷對暖，天使對聖徒。
俯對仰，肉對靈，十誡對八福。
有對無，光對暗，窄門對寬路。
富对穷，死对生，小信对大能。
好对歹，恩對罪，称义对显荣。
晝對夜，地对天，葡萄对橄榄。
来对去，死对活，平安对喜乐。
上對下，小對大，兩約對十架。
興旺對衰微。冠冕對法則。
短暫對永恆，世界對天國。

## 一  东
### 其 一
天对地，雨对风。肢体对弟兄。
飞鸟对走兽，明月对彩虹。
十诫律，八福训，迦南对以东。
寄居俗世上，悠游圣道中。
身无彩凤双飞翼，心被恩感一点通。
望神止渴，橄榄成渣磐石力。
吃蜜得饱，葡萄入榨十架功。
### 其 二
奶对蜜，鱼对虫。雪白对朱红。
浇灌对栽种，信实对虚空。
恩已降，罪未终，冉冉对匆匆。
千年如一日，富有是贫穷。
福杯满溢天路客，恩典充足慕义童。
黑门甘露，一语润物生命老。
十架苦杯，七言赦罪万象融。
### 其 三
光对暗，私对公。隔绝对交通。
珍珠对玛瑙，士师对英雄。
转脸义，翻背弓，愚痴对盲聋。
打过天家仗，歇了地上工。
撒种田边爱赤子，题诗城外望苍穹。
穷德见恩，神人道路基督里。
藉信称义，古今真理圣书中。
## 二   冬
### 其 一
春对夏，秋对冬。蝗虫对蜜蜂。
打破对缠裹，撕裂对合缝。
独角兽，大红龙。亵慢对敬恭。
尘世一归去，天国再相逢。
志在知主情脉脉，学以事人乐溶溶。
先生有命，浮云富贵任白发。
小子须知，霖雨沛恩自青松。
### 其 二
山对谷，险对凶，有影对无踪。
玷污对洁净，刃剑对利锋。
希伯仑 ，迦百农。天使对仆佣。
谁云吾道孤，可叹世人庸。
作盐作光作见证，舍己舍家舍本宗。
倒出香膏，忠心主仆义当为。
打破玉瓶，书拉密女情所钟。
### 其 三
赏对赐，给对供。水深对酒浓。
死地对活泉，智慧对愚蒙。
罪曷多，恩几重。佳形对美容。
福音入中华，主话藏心胸。
吾侪所学关天意，并世相知盼年丰。
殷勤作工，神圣文章两约启。
恒久忍耐，宝座书卷七印封。


## 三  江
### 其 一
城对塔，河对江。本族对外邦。
抵挡对接受，叩门对开窗。
抟面盆，穿柜杠，得胜对投降。
圣殿幔两半，园内鹿成双。
一块磐石成造化，无穷恩言已盈腔。
万有之上，君尊义仆甘顺服。
日光之下，渺小罪人皆顶撞。
### 其 二
牵对引，抬对扛。金槽对石缸。
鲜果对新酒，旧事对陈腔。
一卷书，三层窗。面容对脸庞。
法老心刚硬，人子愿顺降。
红海分开变干地，磐石出水成河江。
得着应许，山谷泉源荣美地。
弃绝罪恶，不虔不义巴力邦。
### 其 三
家对室，幔对帐，两个对一双。
一更对千代，万国对列邦。
心切切，影幢幢。楼廊对棂窗。
封闭园中井，敞开天上窗。
恶者空中竟争战，仇敌主前终投降。
我自衰微，一生苦轭救主负。
祂必兴旺，千斤重担肩头扛。
## 四  支
### 其 一
盔对甲，纛对旗，柱石对根基。
臣宰对君王，使徒对先知。
肋上鞭、眼中刺。形体对影儿。
全然皆美丽，毫无点瑕疵。
道能弘人能赦罪，恩可洗心可成诗。
苦杯祂受，降世为人多飘荡。
爱筵我尝，迁子国度免流离。
### 其 二
争对让，受对施。虚妄对真知。
田产对基业，日子对节期。
橄榄树，葡萄枝。君王对祭司。
起初那时快，末后说时迟。
归回天家享永福，饮于圣灵生蕃枝。
思爱成疾，出来如花又摘下。
慕义作光，恩言胜酒不延迟。
### 其 三
说对谈，取对支。诫命对礼仪。
冕旒对荆冠，歌颂对唱诗。
发言语，传知识。信靠对猜疑。
赤县谁为主？神州有所思。
向上结果得智慧，往下扎根拙言辞。
唯独基督，为羊舍命好牧人。
更无别神，与我同在保惠师。

## 五 微
### 其一
今对古，是对非，尊贵对卑微。
恩慈对圣洁，广大对光辉。
野兽走，雀鸟飞。树绿对田肥。
堪颂是救主，可赞惟雅威。
真理章章昭日月，圣言字字胜珠玑。
天使在天，腰束乌法精金带；
义仆称义，身穿洁白细麻衣。
### 其二
来对往，渴对饥。占据对凭依。
纷纷对阵阵，郁郁对巍巍。
情脉脉，柳依依。一带对四围。
列祖并苗裔，拿哈与琐菲。
人世恩典永不尽，古今圣书绝无违。
此心焉改，宁为玉碎俗世死；
吾道岂孤，肯作珠沉天家归。
## 六 鱼
### 其一
吾对汝，尔对余。谨慎对谦虚。
门徒对夫子，五饼对二鱼。
人倚马，主骑驴。牧羊对打鱼。
时怀志千里，日诵盈五车。
不纺不织花自丽，无仓无库粮有余。
箴言入心，道乃金灯照暗室。
美辞在唇，信是玉墙临明居。
### 其二
终对始，似对如。鸡犬对菜蔬。
春云对秋雨，午正对申初。
路得记，罗马书。加增对剪除。
无罪知福乐，有主享安舒。
精兵腰佩圣灵剑，义仆腹藏智慧书。
天路历程，恩典为年岁冠冕；
人间道路，教会是去来阎闾。
### 其三
无对有，实对虚。欢愉对忧虑。
寻真对慕道，末后对起初。
心叹息，意踌躇。为客对寄居。
更新对如旧，佳名对美誉。
圣言兴旺铁须磨，世事衰微罪要锄。
乡关何处，福音警醒千古梦；
客路此生，真理豁通一身愚。

{{&lt; admonition tip &#34;转载&#34; true &gt;}}
文章来自公众号 **卧东怀西人的柔翰** ，为了教育而收录。侵权请联系删除。
{{&lt; /admonition &gt;}}



---

> 作者: JIJU  
> URL: http://JIJU1995.GitHub.io/posts/%E7%A6%8F%E9%9F%B3%E5%AF%B9%E9%9F%B5/  

